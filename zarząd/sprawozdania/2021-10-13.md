# Sprawozdanie z działań zarządu
Obejmuje okres od 15 września do 8 października

## 1. Zarejestrowanie Stowarzyszenia w KRS
Pomimo początkowych trudności formalnych udało się zarejestrować Stowarzyszenie, które zostało wpisane 30 kwietnia do rejestru KRS. Od tej pory zgodnie z ustawą Prawo o Stowarzyszeniach Code for Poznań zaczęło formalnie działać jako osoba prawna. 

## 2. Założenie konta bankowego 
Kolejnym krokiem, jaki podjął Zarząd, było założenie konta bankowego. Zarząd dokonał przeglądu ofert dedykowanych stowarzyszeniom i wybrał bank PNB Paribas. Następnie podpisano stosowne dokumenty, uruchomiono konto i kartę debetową.
## 3. Rozpoczęcie zbierania składek
Zarząd swoją decyzją z początku roku zawiesił obowiązek opłacania składek do momentu założenia konta bankowego. W związku z tym składki były pobierane od lipca za okres trzy lub sześciomiesięczny (do końca okresu rozliczeniowego). Wszyscy członkowie uiścili obowiązujące ich składki z dniem 6 października 2020. 

## 4. Pakiet Google Workspace dla NGO
Korzystając z formalnej osobowości prawnej, Zarząd postanowił wykorzystać ofertę dla NGO w zakresie usługi Google Workspace, która umożliwiła stworzenie kont pocztowych pod własną domeną oraz zapewniła nieodpłatny dostęp do funkcji premium. 

## 5. Podpisanie umowy o księgowość
Od lipca zarząd poszukiwał firmy księgowej do obsługi Stowarzyszenia. Zgromadzono dwie oferty, z których wybrano firmę AsPaGo sp. z o.o. ze względu na relatywnie niższą cenę przy założeniu niskiego skomplikowania operacji Stowarzyszenia. Umowa jest dostępna do wglądu na żądanie. 

## 6. Kalkulacja kosztów działalności
Zarząd przygotował plik obejmujący koszty dotychczas ponoszone przez indywidualnych członków Stowarzyszenia we własnym imieniu, a które będą przenoszone na Stowarzyszenie w możliwym czasie (ograniczonym saldem konta bankowego). Zarazem dokonano oceny faktycznych potrzeb finansowych. 

## 7. Decyzja w sprawie grantu AWS
Zarząd podjął decyzję o wykupieniu grantu na usługi chmurowe AWS. W ramach tej oferty za opłatę w wysokości 450 zł Stowarzyszenie uzyska 1000 USD do wykorzystania. Działanie to znacząco obniży koszt dotychczas ponoszony przez Tomasza Magulskiego, a także zapewni możliwość dalszego rozwoju działań Stowarzyszenia. W najbliższym czasie Zarząd zamierza dokonać faktycznej opłaty i uruchomić grant. 

## 8. Powrót do spotkań stacjonarnych
W odpowiedzi na zgłaszane w różnej formie intencje powrotu do spotkań stacjonarnych Zarząd rozpoczął poszukiwania stosownego miejsca. 29 września przestrzeni w swojej siedzibie przy Krakowskiej 9a w Poznaniu postanowiła nam udzielić fundacja Kreaktywator. 
