Rozdział I: Podstawowe informacje 

§1 Podstawowe informacje
Podstawowe Fundacja pod nazwą Code For Poznań, zwana dalej „Fundacją”, ustanowiona przez Tomasza Magulskiego i Wojciecha Patelkę, zwanych dalej „Fundatorami”, aktem notarialnym sporządzonym w ... dnia ... roku, działa na podstawie ustawy z dnia 6 kwietnia 1984 r. o fundacjach (Dz. U. 1991, Nr 46, poz. 203, wraz z późniejszymi zmianami) oraz niniejszego Statutu. 

§2 Osobowość prawna 
1.	Fundacja posiada osobowość prawną, którą nabywa z chwilą wpisania do rejestru fundacji w Krajowym Rejestrze Sądowym. 

§3 Siedziba Fundacji
Siedzibą Fundacji jest miasto Poznań.

§4 Teren działalności
1. Fundacja prowadzi działalność na rzecz ogółu społeczności. 
2. Terenem działalności Fundacji jest obszar Rzeczpospolitej Polskiej, przy czym w zakresie niezbędnym dla właściwego realizowania celów może ona także prowadzić działalnośći, także poza granicami Rzeczpospolitej Polskiej.
3. Fundacja może dla celów współpracy z zagranicą posługiwać się tłumaczeniem nazwy w wybranych językach.

§5 Czas trwania Fundacji
Czas trwania Fundacji jest nieograniczony.

§5 Nadzór nad fundacją
Ministrem sprawującym nadzór nad Fundacją jest minister właściwy do spraw gospodarki.

§6 Identyfikacja Fundacji
1. Pełną nazwą Fundacji jest Code For Poznań
2. Fundacja może się posługiwać nazwą skróconą Code4 lub CodeFor oraz wyróżniającym ją znakiem graficznym.
3. Fundacja używa pieczęci z oznakowaniem pełnej nazwy Fundacji oraz jej siedziby.

Rozdział II: Cele i zasady działania Fundacji

§8 Cel Fundacji
Celem Fundacji jest udzielanie wsparcia w rozpowszechnianiu i wdrażaniu nowoczesnych rozwiązań technologicznych, pośród społeczności lokalnych i podmiotów, realizujących zadania społecznie użyteczne, poprzez wykorzystanie wiedzy programistycznej oraz tworzenie oprogramowania, które odpowiada na problemy społeczne, sprzyja aktywności lokalnej i promuje odpowiedzialność za wspólne otoczenie w praktyce społecznej oraz gospodarczej.

§9 Realizacja celu Fundacji
1. Fundacja realizuje swoje cele poprzez tworzenie innowacyjnego, skalowalnego i potrzebnego społecznie oprogramowania we współpracy z partnerami, odpowiedzialnymi przede wszystkim za analizę oraz definiowanie problemów i potrzeb, które mogą zostać rozwiązane przy pomocy nowoczesnych rozwiązań technologicznych. 
2. Partnerem Fundacji moze być osoba fizyczna lub prawna, stanowiąca podmiot, który: 
	a) realizuje zadania społecznie użyteczne lub zamierza rozpocząć ich realizację, poprzez rozpoczęcie współpracy z Fundacją (partner);
	b) wspomaga Fundację w realizacji jej celu w wymiarze materialnym lub niematerialnym (patron).
3. Fundacja tworzy tylko i wyłącznie otwarcie dostępne i nieodpłatne oprogramowanie, publikowane i dystrybuowane za pośrednictwem platformy internetowej GitHub.com, udostępniane na licencji MIT lub CC BY-SA 4.0 lub podobnej, pozwalającej na nieograniczone kopiowanie, dystrybujcę oraz wykorzystanie zarówno w celach prywatnych, jak i komercyjnych.
4. Fundacja prowadzi regularne spotkania edukacyjne w formie wspólnoty praktyki, służących wymianie doświadczeń i organizowaniu współpracy, podczas których bardziej doświadczeni uczą i pomagają w programowniu mniej doświadczonym wolontariuszom, wspólnie rozwijając oprogramowanie, będące przedmiotem działalności Fundacji (projekty społecznie użyteczne) lub wspomagającej jej funkcjonowanie (projekty własne).
5. Wolonatariuszami Fundacji mogą być osoby o różnych kompetenacjach w tym: programiści, testerzy oprogramowania, specjaliści w zakresie UX, menedżerowie projektów, aktywiści społeczni, pracownicy organizacji non-profit, badacze społeczni, prawnicy i inni, których wiedza oraz umiejętności mogą materialnie lub moralnie przyczynić się do realizacji celu Fundacji.
6. Fundacja realizuje swoje cele poprzez prowadzenie odpłatnej i nieodpłatnej działalności pożytku publicznego w zakresie wskazanym w §8 oraz art. 4 ust. 1 pkt. 11-13 w Ustawie o działalności pożytku publicznego i wolontariacie z dnia 24 kwietnia 2003 wraz z późniejszymi zmianami.
7. Fundacja może wspierać wszelkie działania, które są spójne z jej misją, wizją oraz służą budowaniu lepszego społeczeństwa.

§10 Działania wspierające 
Fundacja prowadzi również działania dodatkowe, wspierające realizację celów w tym:
	1) gromadzenie i przetwarzanie danych dla realizacji celów Fundacji;
	2) organizację szkoleń, warsztatów, kursów, wykładów, spotkań, doradztwa specjalistycznego oraz publikacji materiałów związanych z celami Fundacji;
	3) organizowanie spotkań, służących wymianie doświadczeń osób i podmiotów prowadzących działalność w zakresie zbieżnym z celami Fundacji;
	4) budowanie społeczności, skupiającej różnorodnych ludzi zainteresowanych działalnością społecznie użyteczną i celami Fundacji;
	5) prowadzenie lub wspieranie badań naukowych i rozwojowych związanych z celami Fundacji oraz rozpowszechnienie ich wyników;
	6) publikacja wyników badań i opracowań, podsumowań gromadzonych danych oraz materiałów szkoleniowo-dydaktycznych, o tematyce związanej z celami Fundacji;
	7) Organizowanie i udział w akcjach oraz kampaniach społecznych, seminariach, pokazach, imprezach edukacyjnych i kulturalnych;
	8) Organizowanie konkursów, przyznawanie nagród i stypendiów w zakresie obejmującym cele Fundacji;
	9) Organizowanie akcji medialnych (kampanii informacyjnych i akcji społecznych) promujących działania lub cele Fundacji;
	10) Upowszechnianie w Internecie, w środkach masowego przekazu, w formie audycji radiowych lub telewizyjnych, filmów telewizyjnych, artykułów prasowych oraz reportaży, wywiadów w prasie, radio i telewizji, i za pomocą wydawnictw wiedzy w zakresie objętym celami Fundacji;
	11) Współpracę z innymi podmiotami prowadzącymi działalność wspomagającą lub obejmującą cele Fundacji.

§11 Obszary działalności Fundacji (!!!) - Gosia zwróciła uwagę na ten punkt #DoDyskusji
Fundacja realizuje swoje cele w szczególności w obszarach:
	1) działalności na rzecz integracji i reintegracji zawodowej i społecznej osób zagrożonych wykluczeniem społecznym;
	2) działalności charytatywnej;
	3) ochrony i promocji zdrowia, 
	4) działalności na rzecz osób niepełnosprawnych;
	5) promocji zatrudnienia i aktywizacji zawodowej osób pozostających bez pracy i zagrożonych zwolnieniem z pracy;
	6) działalności na rzecz równych praw kobiet i mężczyzn;
	7) działalności na rzecz osób w wieku emerytalnym;
	8) działalności wspomagającej rozwój gospodarczy, w tym rozwój przedsiębiorczości;
	9) działalności wspomagającej rozwój techniki, wynalazczości i innowacyjności oraz rozpowszechnianie i wdrażanie nowych rozwiązań technicznych w praktyce gospodarczej;
	10) działalności wspomagającej rozwój wspólnot i społeczności lokalnych;
	11) nauki, szkolnictwa wyższego, edukacji, oświaty i wychowania;
	12) kultury, sztuki, ochrony dóbr kultury i dziedzictwa narodowego;
	13) ekologii i ochrony zwierząt oraz ochrony dziedzictwa przyrodniczego;
	14) upowszechniania i ochrony wolności i praw człowieka oraz swobód obywatelskich, a także działań wspomagających rozwój demokracji;
	15) upowszechniania i ochrony praw konsumentów;
	16) promocji i organizacji wolontariatu;
	17) działalności na rzecz organizacji pozarządowych 

§12 Współpraca w realizacji celów
Dla wspierania realizacji swoich celów statutowych Fundacja może przystępować do związków stowarzyszeń oraz innych organizacji społecznych, zawiązywać inne fundacje, których cele będą zbieżne z celami Fundacji, samodzielnie lub przy udziale innych osób fizycznych, osób prawnych oraz jednostek organizacyjnych nie posiadających osobowości prawnej. 

Rozdział III: Majątek i dochody Fundacji

§13 Fundusz założycielski i przepływy majątkowe #DoDyskusji
1. Majątek Fundacji stanowi Fundusz założycielski w kwocie 1000 zł (słownie: tysiąc złotych) oraz środki finansowe, nieruchomości i ruchomości nabyte przez Fundacje w toku jej działania. 
2. Środki na realizację celów Fundacji i pokrycie kosztów jej działalności pochodzą z:
	a) funduszu założycielskiego i darowizn Fundatorów,
	b) darowizn, spadków i zapisów,
	c) dotacji, grantów i subwencji osób prawnych, 
	d) dochodów z darów, ze zbiórek i imprez publicznych, 
	e) aukcji internetowych,
	f) dochodów z majątku nieruchomego i ruchomego,
	h) odsetek i depozytów bankowych,
	i) z działalności odpłatnej pożytku publicznego. 
	j) * ... działalności gospodarczej ??? *
3. Dochody pochodzące z subwencji, darowizn, spadków i zapisów mogą być użyte na wybrane przez Fundację, dowolne działanie związane z realizacją celów Fundacji, o ile ofiarodawcy nie postanowili inaczej. 
4. Fundacja może tworzyć fundusze, w tym o charakterze celowym, zgodnie z wolą ofiarodawcy sygnowane jego nazwiskiem lub nazwą. 
5. Przyjęcie przez Fundacje darowizny lub spadku nie może spowodować przejęcia przez Fundację długów przewyższających wartość mienia przyjmowanego. 
6. W sprawach przyjęcia darowizn i dziedziczenia oświadczenia wymagane przepisami prawa składa Zarząd Fundacji. 

§14 Działalność gospodarcza #DoDyskusji
1. Fundacja prowadzi / nie prowadzi działalności gospodarczej. (????)
2. Przychód z działalności odpłatnej pożytku publicznego służy wyłąćznie realizacji celów Fundacji.

§15 Księgi rachunkowe
Fundacja prowadzi gospodarkę finansową i rachunkowość według zasad obowiązujących osoby prawne. 

§16 Powiernictwo środków
Fundacja może gromadzić swoje fundusze w walucie polskiej oraz w walutach obcych we właściwych bankach zgodnie z przepisami prawa. 

§17 Odpowiedzialność za zobowiązania
Fundacja odpowiada za swoje zobowiązania całym majątkiem.

Rozdział IV: Organy Fundacji

§18 Zarząd
1. Organem Fundacji jest Zarząd Fundacji. 
2. Zarząd kieruje Fundacją i reprezentuje ją na zewnątrz.

§19 Członkowie zarządu #DoDyskusji
1. Zarząd Fundacji liczy od ... do ... (???) członków.
2. Członkowie Zarządu Fundacji powoływani i odwoływaniu są przez Fundatorów w drodze zgodnego oświadczenia na czas wskazany w akcie powołania. 
3. Fundator może zostać członkiem Zarządu Fundacji. 
4. Członkowie Zarządu Fundacji mogą otrzymywać wynagrodzenie z tytułu pełnienia swoich funkcji.
5. Członkostwo w Zarządzie Fundacji ustaje w przypadku odwołania, pisemnej rezygnacji z członkostwa lub śmierci Członka. 


§18 Fundatorzy
1. Fundator do wykonywania swoich uprawnień może powołać pełnomocnika. 
2. W przypadku śmierci Fundatora uprawnienia przewidziane w niniejszym statucie dla Fundatora, wykonuje jego pełnoletnie dziecko, łącznie pełnoletnie dzieci lub do czasu uzyskania pełnoletności ich prawni opiekunowie. Jeżeli Fundator nie posiadał dzieci, jego obowiązki wykonuje żyjący małżonek, albo łącznie rodzeństwo Fundatora, albo łącznie pełnoletnie dzieci rodzeństwa Fundatora lub do czasu uzyskania pełnoletności ich prawni opiekunowie. 

§19 Zadania zarządu
1. Zarząd Fundacji kieruje działalnością Fundacji i reprezentuje ją na zewnątrz. 
2. Do zadań Zarządu należy w szczególności:
	1)	Kierowanie bieżącą działalnością Fundacji;
	2)	Podejmowanie decyzji w sprawie prowadzenia działalności gospodarczej;
	3)	realizacja celów statutowych Fundacji, 
	4)	uchwalanie rocznych i wieloletnich planów działania Fundacji, 
	5)	przygotowywanie i uchwalanie sprawozdań z działalności Fundacji, 
	6)	zarządzanie majątkiem Fundacji. 
3. Zarząd Fundacji podejmuje decyzje na posiedzeniach w formie uchwał zwykłą większością głosów.
4. O posiedzeniu muszą być powiadomieni wszyscy członkowie Zarządu.
5. Zarząd może powoływać pełnomocników do kierowania wyodrębnioną sferą spraw należących do zadań Zarządu Fundacji.  

§20 Prezes i wiceprezes 
1. Zarządowi przewodniczy Prezes Zarządu Fundacji, wskazywany przez Fundatorów w akcie powołania Zarządu.
2. Prezes Zarządu Fundacji zwołuje posiedzenia Zarządu Fundacji z własnej inicjatywy, bądź na wniosek każdego z pozostałych członków Zarządu Fundacji, nie rzadziej niż raz na pół roku.
3. Prezes Zarządu Fundacji może powołać Wiceprezesa Zarządu Fundacji spośród pozostałych członków Zarządu, który wykonuje obowiązki Prezesa podczas jego niemożności działania lub w zakresie mu powierzonym. 

§21 Składanie oświadczeń woli i zwykły zarząd
1. Do składania oświadczeń woli w imieniu Fundacji w sprawach majątkowych i niemajątkowych w zakresie zwykłego zarządu uprawniony jest Prezes Zarządu Fundacji samodzielnie.
2. Do składania oświadczeń woli w imieniu Fundacji w sprawach majątkowych i niemajątkowych w zakresie przekraczającym zwykły zarząd uprawnieni są łącznie wszyscy Członkowie Zarządu Fundacji. 
3. Sprawy przekraczające zwykły zarząd:
	a) dokonanie czynności prawnej nie wynikających z planów działania lub planów finansowych Fundacji;
	b) dokonanie czynności prawnej o wartości przekraczającej 10 000 (słownie: dziesięć tysięcy PLN) zł, przy czym waluty obce przeliczać należy według kursu średniego NBP z dnia dokonania czynności prawnej;
	c) dokonanie czynności prawnej zobowiązującej Fundację do jakiegokolwiek świadczenia w terminie ponad jednego roku od dnia dokonania czynności prawnej;
	d) zaciągnięcie kredytu lub innego podobnego zobowiązania w bankach i instytucjach finansowych;
	e) dokonanie czynności prawnej, których dokonaniu sprzeciwił się którykolwiek z członków Zarządu.
4. O działaniach podejmowanych w zakresie zwykłego zarządu Prezes Zarządu Fundacji powinien poinformować Zarząd na najbliższym posiedzeniu Zarządu Fundacji. 

Rozdział V: Zmiana statutu i likwidacja Fundacji

§22 Zmiana statutu
1. Decyzje w przedmiocie zmiany Statutu podejmuje jednomyślnie Zarząd Fundacji. 

§23 Połączenia i fuzje
1. Dla efektywnego realizowania swoich celów Fundacja może połączyć się z inną Fundacją. [(!) a co z przemianą w stowarzyszenie?] 
2. Połączenie nie może nastąpić, jeśli w jego wyniku mogłyby ulec istotnej zmianie cele Fundacji.
3. Decyzje w przedmiocie połączenia podejmuje Zarząd Fundacji w drodze uchwały podjętej na zasadach opisanych w § 21. 

§24 Likwidacja Fundacji
1. Fundacja ulega likwidacji w razie osiągnięcia celów, dla których została powołana lub w razie wyczerpania się jej środków finansowych i majątku.
2. Decyzję w przedmiocie likwidacji Fundacji podejmuje Zarząd Fundacji w drodze uchwały na zasadach opisanych w § 21. 

§25 Majątek po likwidacji
Majątek pozostały po likwidacji Fundacji przekazuje się, z zastrzeżeniem treści art. 5 ust.4 ustawy o fundacjach, instytucjom, których działalność odpowiada celom Fundacji, wskazanym przez Zarząd Fundacji.

ozdział VI: Postanowienia końcowe

§26 Wejście w życie
Statut wchodzi w życie z dniem zarejestrowania Fundacji przez Sąd właściwy dla siedziby Fundacji. 

Poznań 09.08.2017

Niżej podpisani:
1) .................
2) .................
3) .................