# Protokół z posiedzenia Zarządu Stowarzyszenia Code for Poznań w dniu 12 lipca 2022 r.

12 lipca 2022 r. odbyło się posiedzenie Zarządu Stowarzyszenia Code for Poznań.

W posiedzeniu uczestniczyli następujący członkowie Zarządu:
 * Julia Anholcer
 * Krzysztof Durczak
 * Artur Tambroski

 ## Rozpoczęcie posiedzenia
 Krzysztof Durczak otworzył posiedzenie o godzinie 18:30 i rozpoczęto dyskusję.
 Postanowiono, że przewodniczyć posiedzeniu będzie Artur Tamborski, a protokołować będzie Krzysztof Durczak.

 ## Porządek obrad
 1. Wykreślenie działalności gospodarczej;
 2. Wykorzystanie Google Workspace;
 3. Realizacja projektu wolontariat.pl;
 4. Reaktywacja i reorganizacja społeczności.  

## Przebieg obrad
 1. Krzysztof Durczak przypomniał problem związany z formalnym prowadzeniem działalności gospodarczej. Pierwszy krok zakłada konsultację z prawnikiem, czy musimy wykreślić paragraf 50 i 51, żeby zlikwidować działalność.
 2. Artur Tamborski przytoczył kilka przykładów niezbyt udanego wykorzystania usługi Google Workspace i podjął się reorganizacji. 
 3. Krzysztof Durczak z obecnym również Wojtkiem Patelką przedstawili ustalenia ze spotkania z przedstawicielem Fundacji CREO - potencjalnego klienta nowego projektu Stowarzyszenia.  
 4. Krzysztof Durczak poruszył też wątek sposobu dołączania do Stowarzyszenia i argumentował za koniecznością stworzenia samodzielnej ścieżki onboardingu - niezależnej od organizowanych spotkań. 
 5. Omówiono także koncepcję "karuzeli", w myśl której spotkania społeczności mogłyby się odbywać co tydzień w innym miejscu, tak aby różne osoby mogły pełnić funkcję gospodarza. 
 
 ## Zakończenie posiedzenia
 Julia Anholcer zamknęła posiedzenie o godzinie 20:00.
