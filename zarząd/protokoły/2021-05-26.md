# Protokół z posiedzenia Zarządu Stowarzyszenia Code for Poznań w dniu 26 maja 2021 r.

26 maja 2021 r. odbyło się posiedzenie Zarządu Stowarzyszenia Code for Poznań.

W posiedzeniu uczestniczyli następujący członkowie Zarządu:
* Jan Małecki
* Małgorzata Wojciechowska-Mieloch
* Paulina Tarnawska
* Tomasz Magulski

## Rozpoczęcie posiedzenia
Paulina Tarnawska otworzyła posiedzenie o godzinie 19:00 i rozpoczęto dyskusję.
Postanowiono, że przewodniczyć posiedzeniu będzie Paulina Tarnawska, a protokołować będzie Tomasz Magulski.

## Porządek obrad
1. Dyskusja odnośnie proponowanej treści strony internetowej Stowarzyszenia.
2. Dyskusja odnośnie konta bankowego Stowarzyszenia.
3. Dyskusja odnośnie grantu technologicznego TechSoup dla Stowarzyszenia.


## Przebieg obrad

1. Członkowie Zarządu nanieśli swoje uwagi na dostarczoną propozycję treści strony. Jednocześnie jednogłośnie oddelegowali podjęcie ostatecznej decyzji co do treści na Krzysztofa Durczaka.

2. Po wstępnej dyskusji Zarząd postanowił zasięgnąć opinii organizacji Zdolni Oddolni odnośnie najlepszego konta bankowego dla organizacji pozarządowych. Temat prowadzi Paulina Tarnawska.

3. Zarząd zdecydował o wnioskowaniu o grant technologiczny przez organizację TechSoup Polska. Temat prowadzi Jan Małecki.

## Zakończenie posiedzenia
Paulina Tarnawska zamknęła posiedzenia o godzinie 20:30.
