# Protokół z posiedzenia Zarządu Stowarzyszenia Code for Poznań w dniu 22 września 2021 r.

22 września 2021 r. odbyło się posiedzenie Zarządu Stowarzyszenia Code for Poznań.

W posiedzeniu uczestniczyli następujący członkowie Zarządu: 
* Jan Małecki
* Krzysztof Durczak
* Paulina Tarnawska
* Tomasz Magulski

## Rozpoczęcie posiedzenia
Jan Małecki otworzył posiedzenie o godzinie 19:00 i rozpoczęto dyskusję.
Postanowiono że przewodniczyć posiedzeniu będzie Jan Małecki, a protokołować będzie Krzysztof Durczak.

## Porządek obrad
1. Przegląd protokołu uprzedniego posiedzenia
2. Dyskusja dotycząca księgowości Stowarzyszenia
3. Dyskusja dotycząca finansów Stowarzyszenia 
4. Dyskusja dotycząca spotkań stacjonarnych
5. Dyskusja dotycząca zwołania Walnego Zgromadzenia

## Przebieg obrad
1. Przedyskutowano wszystkie punkty z poprzedniego posiedzenia. Ustalono, że warunki licencji AWS cały czas są pozytywne dla Stowarzyszenia i należy wykupić grant w momencie zebrania odpowiednich środków. Spotkanie z księgowym nie odbyło się ze względu na znalezienie lepszej oferty. Spotkanie z Centrum Praw Kobiet nie odbyło się ze względu na brak inicjatywy z drugiej strony.
2. Podjęto decyzję o podjęciu współpracy z księgową Joanną Jędrzejczak, następnie wykonano telefon celem ustalenia procedury nawiązania współpracy. Przygotowano sugestię poprawki w umowie i przesłano księgowej. Krzysztof Durczak podjął się wygenerowania wyciągów i przesłania księgowej. 
3. Ze względu na chwilowy brak dostępu do konta nie zweryfikowano posiadanych środków. Priorytety wydatków jednak pozostają następujące: wpierw należy sfinansować koszty księgowości, następnie grantu AWS, następnie stopniowo przejmować odpowiedzialność za utrzymywanie domen. 
4. Nawiązano kontakt z fundacją Kreaktywator. Obecnie czekamy na ustalenie możliwych terminów. Podjęto decyzję, że spotkania odbywać się będą stacjonarnie dla osób zaszczepionych. Uczestnictwo może się jednak odbywać w formie wirtualnej i nie będzie wymagało fizycznej obecności. 
5. Na podstawie ankiety ustalono, że Walne Zgromadzenie odbędzie się w środę 13 października o godz. 18:00 na placu Mickiewicza. Zarząd postara się zorganizować zamknięte miejsce spotkania i powiadomi członków w przypadku zmiany. Proponowany program Walnego Zgromadzenia obejmie: 
- sprawozdanie z działalności zarządu w 2021 roku,
- wykreślenie z listy osób nieaktywnych i tych, które zrezygnowały z członkostwa,
- możliwość zostania członkiem Stowarzyszenia,
- wybór władz na kolejny rok działalności,
- wolne głosy i dyskusja na tematy istotne dla społeczności,
- nieformalne spotkanie dla zainteresownych.

## Zakończenie posiedzenia
Paulina Tarnawska zamknęła posiedzenia o godzinie 21:20.
