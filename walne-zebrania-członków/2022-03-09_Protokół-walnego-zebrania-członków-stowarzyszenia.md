Poznań, 09.03.2022 r. 

### Protokół z Walnego Zebrania Członków Stowarzyszenia Code for Poznań

W dniu 09.03.2022 r. odbyło się Walne Zebranie Członków Stowarzyszenia Code for Poznań.
zwołane w celu zatwierdzenia sprawozdania stowarzyszenia za rok 2021 oraz wyboru członków Zarządu i Komisji Rewizyjnej na następną kadencję.

Na 11 członków Stowarzyszenia uprawnionych do głosowania, w Zebraniu uczestniczyło osób: 8 osób zgodnie z załączoną lista obecności (załącznik nr 1).

Zebranie otworzył Jan Małecki, Członek Zarządu Stowarzyszenia Code for Poznań.
Następnie zostali wybrani przewodniczący i sekretarz Walnego Zebrania. 
Na przewodniczącego wybrano Jana Małeckiego, 8 głosami za, przy 0 wstrzymujących się i 0 głosami przeciw. 
Na sekretarza wybrano Krzysztofa Durczaka, 8 głosami za, przy 0 wstrzymujących się i 0 głosami przeciw.

Prowadzenie zebrania przejął przewodniczący Jan Małecki.
Odbyło się głosowanie nad porządkiem obrad, który został przyjęty jednogłośnie, bez zmian. 
Przewodniczący zebrania poinformował zebranych o sprawozdaniu finansowym Stowarzyszenia za rok 2021.

Po tym wstępie przewodniczący poprosił o przedstawienie i omówienie sprawozdania przez prezesa zarząd Stowarzyszenia Code for Poznań 
oraz poprosił Komisję Rewizyjną Stowarzyszenia o przedstawienie ewentualnych uwag dotyczących sprawozdania. 

W związku z tym, że sprawozdanie zostało udostępnione członkom Stowarzyszenia wraz z zawiadomieniem o Walnym Zebraniu Członków, a członkowie Komisji Rewizyjnej nie stwierdzili żadnych nieprawidłowości, przewodniczący przeszedł do głosowania nad zatwierdzeniem sprawozdania finansowego stowarzyszenia za 2021 rok. 

Walne Zebranie 8 głosami za, przy braku sprzeciwu i braku wstrzymujących się zdecydowało o zatwierdzeniu sprawozdania finansowego za rok 2021. 
Uchwała o zatwierdzeniu sprawozdania finansowego za rok 2021 stanowi załącznik nr 2 do niniejszego protokołu.

Następnie przewodniczący przeszedł do drugiego punktu porządku obrad obejmującego wybór Zarządu i Komisji Rewizyjnej na kolejną kadencję. 

Na członków Zarządu Stowarzyszenia zgłoszono kandydatury:

1. Jan Małeckiego
2. Krzysztof Durczaka
3. Julii Anholcer
4. Artur Tamborskiego

Walne Zebranie 8 głosami za, przy braku sprzeciwu i braku wstrzymujących się zdecydowało o przyjęciu powyższego składu.

Na członków Komisji Rewizyjnej Stowarzyszenia zgłoszono kandydatury:

1. Jacka Kalbarczyka
2. Pauliny Tarnawskiej
3. Małgorzaty Wojciechowskiej-Mieloch

Walne Zebranie 7 głosami za, przy braku sprzeciwu i 1 wstrzymującym się zdecydowało o przyjęciu powyższego składu.

Następnie w ramach wolnych wniosków przewodniczący Jan Małecki zgłosił propozycję uchwały obejmującej zmniejszenie obligatoryjnej częstotliwości posiedzeń Zarządu i Komisji Rewizyjnej w związku ze spowolnieniem działalności Stowarzyszenia wskutek pandemii SARS-2-COVID-19.

Walne Zebranie 7 głosami za, przy braku sprzeciwu i 1 wstrzymującym się, zdecydowało o przyjęciu uchwały stanowiącej załącznik nr 3 do niniejszego protokołu. 

Wobec braku dalszych wolnych wniosków przewodniczący zakończył zebranie


Przewodniczący: Jan Małecki

Protokolant zebrania: Krzysztof Durczak


#### Załączniki do protokołu:
1/ – lista obecności,

2/ – uchwała o zatwierdzeniu sprawozdania finansowego za rok 2021,

3/ – uchwała o zmianie statutu Stworzyszenia Code for Poznań 
